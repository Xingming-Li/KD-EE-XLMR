Ապագաղութացում. 2-րդ մաս. Վարուժան Ավետիսյանի հոդվածը

Nov 24, 2017 Comments Off on Ապագաղութացում. 2-րդ մաս. Վարուժան Ավետիսյանի հոդվածը Հայելի

Ապագաղութացում-Armexit-ի գործընթացն սկսելու համար նախ անհրաժեշտ է ստեղծել հայկական սուբյեկտային գործոն, ինչը հնարավոր է, եթե հեռացվի գաղութային վարչակազմը և նրա փոխարեն ստեղծվի ազգային կառավարություն (պետական կառավարման ազգային համակարգ):

Մեր պարագայում գաղութային վարչակազմին հնարավոր է հեռացնել միայն ժողովրդային ընդվզման միջոցով, իսկ ազգային կառավարություն կարող է ձևավորվել «Ժողովրդի վստահության կառավարություն – Անցումային պետական կառավարման համակարգ – Նոր Սահմանադրության համապատասխան կազմավորված պետական կառավարման համակարգ» փուլային կերպափոխումների ճանապարհով:

Ազգային կառավարությունն արդեն պետք է կազմակերպի տարածաշրջանային ճարտարապետության վերանայումն ու գաղութային համակարգի լծակի չեզոքացումը, ինչի համար առնվազն անհրաժեշտ է.

Հրաժարվել հայկական պետականությունը որպես ռուս-թուրքական դաշինքի ու ագրեսիայի մնացորդային արդյունք և իրավասուբյեկտություն չունեցած Խորհրդային Հայաստանի ժառանգորդ համարելու, ինչպես նաև իրավունքի անբաժանելի կոլեկտիվ սուբյեկտ հայությունից նրա արցախաբնակ հատվածը տարանջատելու հանցավոր ու կործանարար մոտեցումներից, որդեգրել 1-ին Հանրապետության ժառանգորդության, Հայրենիքի ու հայության այլ անօտարելի իրավունքների վերատիրացման ռազմավարություն, համայն հայության կամքն արտահայտելու հնարավորություն ունեցող ՀՀ-աբնակ և Արցախաբնակ հայության, ինչպես նաև ՀՀ ոչ հայ քաղաքացիների՝ որպես ամբողջական ու միասնական կոլեկտիվ սուբյեկտի, կամաարտահայտությամբ (հանրաքվեի միջոցով) հիմնադրել Նոր Հանրապետություն ներկայիս ՀՀ պաշտոնական տարածքի և Արցախի սահմանադրական տարածքի վրա՝ «Հայաստանի Հանրապետություն» անվանմամբ:

ա) հայությանը և Հայաստանին վերաբերող մասով անվավեր ճանաչել այդ իրավունքները մերժող և/կամ սահմանափակող բոլոր միջազգային պայմանագրերն ու պայմանավորվածությունները, ինչպես նաև այլ իրավական ակտերն ու գործողությունները, այդ թվում՝ միջազգային իրավունքին հակասող՝ 1921 թ. մարտի 16-ի Մոսկվայի պայմանագիրը և 1921 թ. հոկտեմբերի 13-ի Կարսի պայմանագիրը, ինչպես նաև 1922 թ. դեկտեմբերի 30-ի ԽՍՀՄ կազմավորման մասին պայմանագիրը,

բ) առաջադրել Նոր Հանրապետության իրավազորության հաստատումը Նախիջևանի և Կուր գետի աջ ափի տարածքներում՝ որպես այս գործընթացի հերթական քայլ:

Միևնույն ժամանակ՝ այս քայլերը բավարար չեն ապագաղութացման համար: Դրանք անհրաժեշտ են որպես ապագաղութացման պայմաններ և նախադրյալներ և միայն ասպարեզ ու հնարավորություն են բացում դրա համար:

Ուստի, բացի դրանցից, Ռուսաստանից ապագաղութացումը ենթադրում է նաև գործողությունների համալիր ծրագիր: Այդ ծրագրի առաջնահերթ գործողությունները պետք է լինեն (հերթականությունը կարևոր է, զուգադրումը՝ հնարավոր).

դուրս բերել ՌԴ սահմանապահ զորքերը և ՀՀ պետական սահմանի համապատասխան հատվածները հանձնել ՀՀ Սահմանապահ զորքերին,

իրականացնել քաղաքական, տնտեսական և գործակալական լյուստրացիա (գաղտնազերծում) և ապահովել պետությունը զավթած հանցավոր համագործակցության (գաղութային վարչակազմի և հանցակիցների) դատաիրավական պատասխանատվություն, ինչպես նաև պետության ու քաղաքացիների քաղաքական, քաղաքացիական, տնտեսական ու սոցիալական խախտված իրավունքների վերականգնում,

Մեր ազգային մարմնի և պետականության շարունակական քայքայման հիմնական պատճառը հայության քաղաքական գիտակցության գաղութացումն է ռուս-թուրքական դավադիր երկընտրանքի համատեքստում: Այն հանգեցնում է «չարյաց փոքրագույն»-ի մտածելակերպի արմատավորման և դրա ազդեցությամբ՝ թուրքական յաթաղանից ռուսական սվինի հետևում պատսպարվելու ընտրության, ինչն էլ իր հերթին հանդուրժելի և ընդունելի, հետագայում նաև՝ նույնիսկ հարազատ է դարձնում ռուսական սապոգը: Նման ընտրություն կատարում է այն ազգը, որի քաղաքական գիտակցությունը և վերնախավը արդեն որոշակի չափով կորցրել են ազգի քաղաքական ինքնության պահպանման համար անհրաժեշտ որակները (արժանապատվություն, ազատատենչություն, մտքի և կամքի ռազմավարական տրամաչափ, ինքնուրույնության ձգտում և այլն): Որպես արդյունք՝ այդպիսի ընտրություն կատարած ազգի աղետալի ընթացքը կանգ չի առնում, նա կորցնում է մտքի, կամքի և ուժի իր առանցքը, որպես համակարգ կորցնում է իր գործառույթը, քայքայվում և հայտնվում է գաղութարարի ուղեծրում, դառնում նրա առանցքի շուրջը պտտվող արբանյակ, իսկ իր համակարգի տարանջատված բաղադրիչները մաս են կազմում գաղութարարի համակարգին և ծառայում նրա գործառույթին: Նման ազգը վերածվում է շագրենի կաշվի պես նվազող էթնոկրոնական համայնքի, իսկ նրա վերնախավը՝ գաղութարարին իր ազգային շահի հաշվին սպասարկող ռեսուրսի: Ընդ որում՝ վերնախավը կիսվում է. երևելի անհատների մեծ մասն ամբողջությամբ զատվում է նրանից և մաս կազմում գաղութարարի վերնախավին, իսկ արդեն ռազմավարական տրամաչափ չունեցող «ազգային» վերնախավը դառնում է օտար տիրոջ գավառական հաճկատար։

Այսպիսի ընտրությունը սպիտակ ցեղասպանության միջոցով կամովին ոչնչացման ճանապարհ է: Միայն այն հանգամանքը, որ տվյալ ազգի ինքնությունը բնութագրող և պահպանող բաղադրիչները (առաքելություն, մշակույթ, պետական կառավարման համակարգ, վերնախավ, պաշտպանական կարողություն և այլն) ստորադասվում և/կամ նույնացվում են գաղութարարի ինքնության համապատասխան բաղադրիչներին, իսկ նրա երևելի անհատները դառնում են գաղութարարի մոտ հոգևոր-քաղաքական գերությունն ապահովող պաշտամունքային «պանթեոնի» կուռքեր (մադաթովներ, լորիս մելիքովներ, իսակովներ, բաղրամյաններ և այլն՝ միայն Ռուսաստանին՝ 40 հազար երևելի անհատ, մինչդեռ այդ ներուժով կարելի էր մի քանի անգամ ազգային պետություն կառուցել), կատալիզատորի նման հեշտացնում և արագացնում է ազգային ռեսուրսի մարսումն ու յուրացումը գաղութարարի համակարգում: Այս երևույթին էապես նպաստում է նաև այն հանգամանքը, որ նման վիճակում հայտնված ազգի աշխարհը կորցնում է մոլորակային մասշտաբը և սահմանափակվում իրեն կլանող գաղութարարի տիրապետության տակ գտնվող տարածքում:

Ռուս-թուրքական երկընտրանքի, ռուսական գաղութատիրության արյունաքամող ցեղասպան սարդոստայնից դուրս պրծնելու և ազատ ու արժանապատիվ կյանքի ճանապարհով գնալու ուղին ազգային և անձնային մակարդակներում հոգևոր, մտավոր, քաղաքական ու տնտեսական ապագաղութացումն է, մոլորության ու գերության այդ «քառսուն գազ հորից» մեր Հայկական ելք-Armexit-ը, ինչից հետո միայն աշխարհի և մարդկության լիարժեք մաս ու լիիրավ անդամ դառնալու լույսը և ասպարեզը կբացվեն մեզ համար:

Ապագաղութացման, ազատ ու արժանապատիվ կյանքի ճանապարհը բռնելու առաջամարտիկը ապագայի տեր երիտասարդությունն է՝ մեր առաջադեմ, լուսավոր ու կենսունակ ուժը:

Ուստի այս հոդվածը ևս և մեր խոսքն ու սպասումն առհասարակ՝ առավելապես ուղղված է քեզ՝ հայ երիտասարդություն՝ մեր շղթաները փշրողին ու վաղվա օրը կերտողին:

Մի՛ մնա ստրկություն տեսած ավագ սերնդի հույսին, այլ ստանձնի՛ր գալիքի պատասխանատվությունը և տա՛ր մեզ կյանքի ճանապարհով դեպի Արարատյան առաքելություն:

Մեդիա կենտրոն _ «Ավտոերթի մասնակիցների հետ տեղի ունեցած միջադեպը նախապես կազմակերպված էր»

Այսօր «Մեդիա կենտրոնում» տեղի ունեցած քննարկմանը «Իրավունքի և ազատության կենտրոն» ՀԿ-ի նախագահ Վարդան Հարությունյանը ասաց, որ այս դեպքը սարսափելի էր, բայց վերջին տարիների ընթացքում քաղաքական ընդդիմադիրների, հասարակական գործիչների և իշխանությունների դեմ գործող երիտասարդների նկատմամբ միշտ բռնություն ու ծեծ է կիրառվում:

«Կոնկրետ այս դեպքում ուժային կառույցների ներկայացուցիչները, հատուկ ջոկատայինները ամեն ինչ կազմակերպել էին նախօրոք, այնտեղ զինված մարդիկ կային: ԼՂՀ Ոստիկանության հայտարարությունից անգամ երևում է, որ նրանք պատասխանատվությունը վերցրել են իրենց վրա: Նրանք գործել են ոչ թե իրավապահ մարմիններին հարիր գործելաոճով, այլ ավելի շատ քրեական աշխարհին հարիր գործելաոճով»,-նշեց Հարությունյանը:

Հիշեցնենք, որ հունվարի 31-ին «100 ամյակը առանց ռեժիմի» շարժման անդամները չկարողացան իրականացնել իրենց ավտոերթը դեպի Արցախ, քանի որ մի խումբ ոստիկաններ և քաղաքացիական հագուստով անհայտ անձիք փակել էին Գորիս-Ստեփանակերտ ավտոճանապարհը, այնուհետև բռնություն կիրառել շարժման անդամների նկատմամբ:

Այս ամենի հետևանքով ջարդվել էր ավելի քան 15 ավտոմեքենա, առգրավվել 3 տեսախցիկ, ծեծի ենթարկվել և վնասվածքներ ստացել շուրջ 20 մասնակից, որոնց թվում կային նաև լրագրողներ:

«Մեդիա կենտրոնի» քննարկմանը ներկա Հիմնադիր խորհրդարանի անդամ Գևորգ Սաֆարյանը, ով մասնակցել է ավտոերթին և ականատես եղել դեպքին, կարծում է, որ այս միջադեպը տեղի ունեցավ Հայաստանի և ԼՂՀ-ի հասարակությունների միջև անջրպետը խորացնելու համար:

«Երբ որ Արցախ արգելում են մտնել արցախյան ազատամարտի կարկառուն հրամանատարներից մեկին՝ Ժիրայր Սեֆիլյանին, և նրան ծեծում են Արցախում, սա նշանակում է, որ մենք Արցախը կորցնում ենք: Սա ռեժիմի կողմից կազմակերպված էր, որ պետք է ծեծվեն մարդիկ, ջարդվեն մեքենաներ, և միամտություն կլինի մտածել, որ ինչ-որ մարդիկ պատժվելու են»,-ասում է Սաֆարյանը:

Քննարկման մասնակից «Քաղաքացիական հասարակության ինստիտուտ» ՀԿ-ի խորհրդի նախագահ Արտակ Կիրակոսյանը ասում է, որ քրեական գործերը պետք է հարուցվեն Հայաստանում, քանի որ բռնարարքերը եղել են ՀՀ քաղաքացիների նկատմամբ:

«Ու ԼՂՀ-ն Հայաստանի իշխանությունների հետ համատեղ պետք է քննություն կատարի: Մենք դատապարտում ենք իրավապահների բացարձակ անընդունելի գործողությունները»,-նշում է Կիրակոսյանը:

Անդրադառնալով նաև ԼՂՀ-ում հասարակության տրամադրվածությանը՝ Կիրակոսյանը նշեց, որ Արցախում իսկապես գոյություն ունի Հայաստանից խիստ տարբերվող հասարակություն:

Ըստ նրա՝ ապրիլի 24-ի հետ կապված անհեթեթ, ոչ խելացի և նույնիսկ տարօրինակ լոզունգներով երթ անելը Արցախի հասարակության մոտ շատ ճակատագրական է ընկալվում և ոչ սովորական ակցիա, ինչպես Հայաստանում:

«Արցախում ռեժիմի կողմից տարածվել էր ինֆորմացիա, որ երթի մասնակիցները եկել են հայաստանաբնակ զինվորներին տանելու Արցախից, կամ Հայաստանի և Արցախի միջև պառակտում մտցնելու: Սա խաբեություն է, մենք գնացել էինք միավորման կոչերով»,-նշեց Սաֆարյանը և հավելեց, որ իրենք մինչև ապրիլի 24-ը շարունակելու են իրենց պայքարը հեղափոխության հասնելու համար:

Ինդիանայի նահանգի օդանավակայաններից մեկում ինքնաթիռներ են բախվել․ կան զոհեր

Օդանավում գտնվողներից մեկը դուրս Է ընկել այնտեղից, ինչի հետեւանքով տեղում մահացել Է:

Որպես հիմնավորում նշվել է նաեւ, որ կարճ հագուստը «ոտնձգություններ է հրահրում» ուղեւորների կողմից

Նեպալում ուղևորատար ինքնաթիռ է կործանվել. կան զոհեր (տեսանյութ)

Լոպետեգին որոշել է, թե ով կլինի Ռեալի դարպասապահն առաջիկա խաղում - Սպորտային լուրեր

Լոպետեգին որոշել է, թե ով կլինի Ռեալի դարպասապահն առաջիկա խաղում

Բելգիայի հավաքականի և «Ռեալի» դարպասապահ Տիբո Կուրտուան Լա Լիգայի 4-րդ տուրի «Աթլետիկի» հետ խաղը կսկսի մեկնարկային կազմում:

Ինչպես հայտնում է Marca-ն, «սերուցքայինների» գլխավոր մարզիչ Խուլեն Լոպետեգին որոշել է խաղաժամանակ տրամադրել բելգիացուն, չնայած այն փաստին, որ թիմի մյուս դարպասապահ Կեյլոր Նավասն մեն գնով ցանկանում է հետ վերադարձնել իր տեղը թիմի մեկնարկային կազմում:

Կոստա Ռիկայի հավաքականի ֆուտբոլիստը նույնիսկ չի մեկնել ազգային ընտրանու ճամբար, ի տարբերություն Կուրտուայի, ով հավաքականի կազմում մասնակցել է Շոտլանդիայի հետ մրցավեճին:

«Աթլետիկի» հետ խաղից հետո «Ռեալը» մրցելու է «Ռոմայի» հետ և ըստ լրատվամիջոցի` այն դարպասապահը, որը կլինի մեկնարկային կազմում, նա էլ մինչև մրցաշրջանի ավարտը կհամարվի հիմանական դարպասապահ:

﻿ Այսօր անկախ Հայաստանի առաջին վարչապետ Հովհաննես Քաջազնունու մահվան 80-րդ տարելիցն է _ Mediamall.AM

Այսօր անկախ Հայաստանի առաջին վարչապետ Հովհաննես Քաջազնունու մահվան 80-րդ տարելիցն է

Քաջազնունին մահացավ 1938-ի հունվարի 15-ին, Երևանի բանտային հիվանդանոցում թոքաբորբից՝ 70 տարին դեռ չբոլորած: Ստալինյան ռեժիմի կողմից նա պետք է գնդակահարվեր դեռևս 1937-ի դեկտեմբերի 5-ին՝ ՀԽՍՀ ՆԳԺԿ Եռյակի կայացված հերթական անհիմն որոշման համաձայն, այդ վճիռն ուղղակի ժամանակավորապես կարողացել էր կանխել բանտային բժիշկը։

Առաջին Հանրապետության անկումից հետո Քաջազնունին Խորհրդային Հայաստան էր վերադառձել 1924-ին, նպատակ ունենալով օգնել հայրենիքին և զբաղվել զուտ իր մասնագիտությամբ՝ ճարտարապետությամբ: Նա սկսում է դասավանդել է Երևանի պետական համալսարանում, այնուհետև նորաստեղծ Ճարտարապետության ու շինարարության ինստիտուտում, իսկ Լուսավորության Ժողկոմի կողմից նրան շնորհվում է պրոֆեսորի կոչում։ Քաջազնունու նախագծով ու անմիջական հսկողության ներքո Հայաստանում կառուցվում են բազմաթիվ բնակելի և գործարանային շինություններ: Մինչ ձեռբակալությունը նա բնակվել է Երևանում՝ ներկայիս Պուշկինի փողոցին գտնվող տան սենյակներից մեկում, Սախարովի հրապարակի հարևանությամբ:

Պետք է նշել, որ Հովհաննես Քաջազնունին այն հազվագյուտ քաղաքական գործիչներից էր, ով Առաջին Հանրապետության անկումից հետո փորձեց իրատեսականորեն վերլուծել այդ աղետի պատճառները: Մասնավորապես, 1923-ին գրված իր հայտնի զեկուցագրում նա նշում է, որ 1920-ի սեպտեմբերին Հայաստանի կառավարությանը անհրաժեշտ էր բանակցությունների գնալ Թուրքիայի քեմալական շարժման առաջնորդերի հետ, որպեսզի Հայաստանն այդպես դյուրին ռուս-թուրքական համաձայնության զոհը չդառնար: Լուսահոգի Ռաֆայել Իշխանյանն արդեն 1980-ականների վերջին այդ ամենը կանվանի «Երրորդ ուժի բացառման օրենք»:

1923-ին Քաջազնունին գրում էր. «Երբ սահմանի վրա զինական ընդհարումները սկսվել էին արդեն, թուրքերը առաջարկեցին մեզ տեսնել ու բանակցել: Մենք մի արհամարհական ժեստով մերժեցինք առաջարկը: Եվ դա մեծ հանցանք էր: Ոչ այն մտքով, որ վստահություն կար, թե բանակցությունները հաջողվելու են անպատճառ, այլ այն մտքով, որ մի խաղաղ ելք գտնելը անկարելի չէր (անհավանական, բայց ոչ անկարելի): Համենայն դեպս, մենք որոշ շանսեր ունեինք թուրքերին խոսք հասկացնելու: Այդ փորձը չարինք»:

01/11/16 10:21 Հովիկ Աբրահամյանի տունը և Հովհաննես Քաջազնունու վերարկուն. վերջին և առաջին վարչապետի վարքը

12/09/16 11:30 Նիկոլը ՎԱՐՉԱՊԵՏ, իսկ Նավակ ճոճողը Հայաստանի առաջին Ծովագնացության նախարար

28/05/15 10:15 Այսօր Հայաստանի Առաջին Հանրապետության օրն է (տեսանյութ)

22/10/14 12:19 Այսօր սիրված դերասան Երվանդ Ենգիբարյանի մահվան տարելիցն է

25/08/14 19:44 Հայուհու կերպարը լավագույնս մարմնավորել է Սիլվա Կապուտիկյանը, ում մահվան տարելիցն է այսօր

«Ինչի՞ց ես ազատագրվում`… քո արժեքներից». Նոր թռուցիկներ Բաղրամյան պողոտայում

«Երբ մենք հանդիպում ենք իրար, պիտի միշտ զգույշ լինենք, որ չգնանք այն արահետներով, որը հասարակության պահպանող ուժն է` լինի դա մշակույթ...

Երիտասարդներից մեկը՝ Հարություն Հարությունյանը, սուր ցավեր է ունեցել որովայնի շրջանում, իսկ Հայկ Պարիկյանն իրեն պարզապես վատ է զգացել։

Բանակում մահացության դեպքերի թիվը նախորդ տարվա համեմատ 1,5 ամգամ աճել է

