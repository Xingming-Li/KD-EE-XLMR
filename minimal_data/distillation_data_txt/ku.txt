Trans û hevzayendên Kurd “Nan, Damendî û Azadî” dixwazin

Li gorî ajansa nûçyan ya spanî EFE roja şemiya borî 23 pûşberê bi hezaran kes alên keskesor li cadeya Istkilal di sentera Stenbolê de li ba kirin. Meş ji aliyê kolektîveke LGBT (Lezbiyen, Gay, Bîseksuel û Transeksûel) hatibû orgenîzekirin û ji aliyê bêhtirî 5 hezar kesan hatibû destekkirin.

Xwepêşandan bi boneya roja serbilindiya hevzayendî û di bin slogana “Ji Bo Nan, Dadwer, û Azadiyê Çaremîn Azadî” hate lidarxistin, gellek pankart bi zimanê kurdî hatibû nivîsandin wek “Trans Can e” û “Nasnameyên transî ne nexweşî ye”, pankarta sereke jî bi zimanên tirkî, ermenî û kurdî bû.

Bahar ciwaneke arîketetor e ku beşdarî meşê bûbû û alaya keskesor hildabû ji ajansa EFE re wiha axivî “Ez li vir im ji bo piştgitiya vê kolektîvê transeksuel ku hêj rastî cudahiya civakî û siyasî tê”. Bahar amaje bi wê yekê kir ku beşdarbûna hevzayend û transeksulan di protestoyên parka Gezi ji ber ku ew yên herî êş kişandina ji aliyê hikûmeta heyî, Bahar dibêje “Ev hikûmet hemû ew kesên ku nakevin di bin bandora îdyolojiya wê ya civakî diçewsîne weke Kurd, jin, tekez jî hevzayend û transeksuel, ji ber wê jî ew niha hemû bûne yek di van protestan de”.

