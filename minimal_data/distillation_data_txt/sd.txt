احتساب عدالت نوازشريف کي سومر تي پيش ڪرڻ جو حڪم ڏئي ڇڏيو، واجد ضياءُ به طلب – Daily Hilal-e-Pakistan

اسلام آباد (بيورو) احتساب عدالت العزيزيه اسٽيل ملز ۽ فليگ شپ انويسٽمينٽ ريفرنسن جي ٻڌڻي دوران اڳوڻي وزيراعظم نواز شريف ۽ پاناما جي آءِ ٽي جي سربراهه واجد ضيا کي سومر ڏينهن پيش ڪرڻ جو حڪم ڏئي ڇڏيو . احتساب عدالت نمبر 2 جي جج محمد ارشد ملڪ نواز شريف خلاف نيب ريفرنسن جي ٻڌڻي ڪئي . واضح رهي ته 7 آگسٽ تي لاهور هاءِ ڪورٽ العزيزيه اسٽيل ملز ۽ فليگ شپ ريفرنسن جي منتقلي بابت نواز شريف جي درخواست منظور ڪندي ريفرنسن کي احتساب عدالت هڪ جي جج محمد بشير کان احتساب عدالت 2 جي جج محمد ارشد ڏانهن منتقل ڪيو هو

ڪاميابي اجتماعي ڪوششن جو نتيجو آهي: سرفراز احمد – Daily Hilal-e-Pakistan

هراري (اسپورٽس نيوز) قومي ڪرڪيٽ ٽيم جي ڪپتانسرفراز احمد چيو آهي ته ٽه ملڪي سيريز ۾ ڪاميابي اجتماعي ڪوششن جو نتيجو آهي، فخر زمان سڄي سيريز ۾ دليراڻي انداز ۾ بيٽنگ ڪئي، اڳتي به ڪاميابين جو سلسلو جاري رکنداسين. ٽه ملڪي سيريز جي فائنل ۾ آسٽريليا کي 6 وڪيٽن تان شڪست ڏيڻ کانپوءِ سرفراز احمد جو چوڻ هو ته آسٽريلوي ٽيم سٺي شروعات ڪئي پر آخري اوورن ۾ بالرن سٺي ڪارڪردگي ڏيکاريندي کين وڏو اسڪور نه ڪرڻ ڏنو، جڏهن ته فخر زمان بهترين بيٽنگ ڪندي ٽيم جي ڪاميابيءَ ۾ اهم ڪردار ادا ڪيو، ميچ ۾ فيلڊنگ جو شعبو ناڪام رهيو، ڪجهه ڪيچ ڊراپ ڪياسين، فيلڊنگ ۾ سڌاري جي ضرورت آهي. هن چيو ته ڪاميابين جو سلسلو جاري رکڻ جي ڪوشش ڪنداسين.27

